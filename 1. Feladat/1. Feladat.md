\2. Követelmény, projekt, funkcionalitás		*Millennials*
2. # **Követelmény, projekt, funkcionalitás**
   1. ## ***Bevezetés***
      1. ### **Cél**
A dokumentum célja a Millennials csapat által készített féléves szoftver projekt tervének felvázolása: a felhasználási módok, követelmények pontos specifikálása és a megvalósítás tervének megalkotása.
1. ### **Szakterület**
A kialakítandó szoftver egy számítógépes játék lesz, amelyet a felhasználók magáncélra, saját maguk szórakoztatására használhatnak fel.
1. ### **Definíciók, rövidítések**
A dokumentumban a szotarban szereplo fogalmakon kivul nem hasznalunk mas definiciokat, roviditeseket.
1. ### **Hivatkozások**
1. https://www.iit.bme.hu/file/11582/feladat
   1. ### **Összefoglalás**
A továbbiakban az elkészítendő szoftver részletes leirasa, funkcionális es nem funkcionális követelmények, a Use-case leírások, Use-case Diagram, szótár, es a projekt terv található.
1. ## ***Áttekintés***
   1. ### **Általános áttekintés**
A kialakítandó szoftver alapja egy Java programozási nyelvben készült alkalmazás lesz, amely feldolgozza, kiértékeli a felhasználói inputokat. A szoftver tartalmazni fog egy Java Swing alapú grafikai modult is, amely a játék megjelenítéséért, a felhasználóval való interakcióért lesz felelős. 

A grafikai modul és a szoftver alapja közötti interfész a két modul közötti adatátvitelért felelős. Lényege, hogy a felhasználó által megadott lépések kiértékelődjenek, majd a szoftver által adott válasz megjelenjen a képernyőn.

A szoftvert egyszerre csak egy felhasználó használhatja. A felhasználón karakterén kívüli karaktereket a szoftver fogja irányítani, így hálózati kommunikációra nincsen szükség.

A szoftver minden induláskor új játékot kell kezdeni, játék mentésére nincs lehetőség, ennek következtében pedig nincs szükség adatbázisra, a játékról tárolt adatok a memóriában foglalnak helyet, az adott játék adatai pedig a program leállításával elvesznek.
1. ### **Funkciók**
A játék alapkoncepciója egy biológiai katasztrófa kitörése mely hatására mindenki látását vesztette. Játékunknak egy város ad otthont ahol a vak virológusok kóborolva keresik a különféle genetikai kódokat. A játék célja az összes genetikai kód minél gyorsabb begyűjtése a többi játékost megelőzve.

A pályán különböző mezők találhatóak, szám szerint 4 féle mező. A sima mezőkön semmi nem található. A labororatórium mezőkön találhatóak a genetikai kódok, minden laboratóriumban csak egy fajta genetikai kód van, azonban egy konkrét genetikai kód lehetséges, hogy több laboratóriumban is megtalálható. A virológusok ilyen mezőre lépve tudják letapogatni azaz megismerni az adott genetikai kódot. A raktár mezőkön a virológusok anyagot azaz aminosavakat és nukleotidokat tudnak gyűjteni, egy adott raktárban vagy aminosav vagy nukleotid található, nincs olyan ahol mindkettő. Az óvóhely mezőkön a virológusok védőfelszereléseket tudnak magukhoz venni, egy adott óvóhelyen csak egy fajta védőfelszerelés található de egy védőfelszerelés előfordulhat több óvóhelyben is. A város azaz a pálya tehát ezekből a típusú mezőkből áll véletlenszerűen felépítve. 

A genetikai kódoknak azon túl, hogy a cél az összes összegyűjtése, más haszna is van. Ágenseket azaz vírusokat vagy vakcinákat lehet belőlük előállítani, egy adott genetikai kóddal egy adott fajta ágenst lehet előállítani. Előállítás után 5 percig használható fel mielőtt az adott ágens elpárologna. Az ágensek készítéséhez a genetikai kódon kívül egy meghatározott mennyiségű anyagra van szükség, megfelelő mennyiség kell külön aminosavból és külön nukleotidból. Az ágensek különböző előnyökhöz juttatják a virológust, vagy más virológusokra kenve őket azokat hátrányba helyezi. Saját magára bármikor használhat a virológus egy ágenst ha éppen rendelkezik vele. Más virológusokra azonban csak akkor kenhető, hogyha meg tudja érinteni, azaz azonos mezőn tartózkodik vele, legyen az bármilyen mező. Összesen négy fajta ágens létezik mindegyik különböző hatással. Az egyik vitustáncot okoz, melytől a virológus elveszti önuralmát és véletlenszerű mozgásba kezd, azaz össze-vissza fog a mezőkön haladni egy 5 másodpercig. A védelmet adó ágens más virológusoktól véd meg, ilyenkor más virológusok nem tudnak felkenni semmilyen ágenssel. A benító ágens hatására az adott virológus cselekvőképtelen lesz az adott időtartamra, semmit nem tud csinálni, se mozogni se ágenseket használni. A felejtő ágens hatására a felkent virológus elfelejti az addig megtanult genetikai kódokat, így előröl kell azokat gyűjtenie. Az ágenseknek van hatásidejük típustól függően, annak leteltét követően megszűnik a hatásuk, semmilyen utóhatást nem hagyva az adott virológuson. Egy fajta ágens többszörösen is felkenhető egy virológusra, ilyenkor hatásuk összegződik, tovább fejti ki hatását, az alap hatásidőnek annyiszorosára ahányszor van bekenve az adott ágenssel. 

Az virológusok csak egy megadott mennyiségű anyagot tudnak maguknál hordani. Külön aminosavakból és külön nukleotidokból is maximum 20-at amin felül többet nem tud magánál tartani. Ha valamelyikből maximum mennyiség van egy adott virológusnál akkor hiába próbálkozik felvenni többet egy raktárban, csak akkor tud újra, hogyha elhasznál belőle valamilyen ágens készítéséhez. 

A védőfelszereléseket miután egy virológus megszerzi egy adott óvóhelyen, azonnal kifejti hatását rajta és csakis rajta, egészen addig míg magánál tartja. Lehetőség van eldobni egy adott védőfelszerelést ilyenkor pedig azonnal elveszti hatását. Egyszerre maximum három felszerelést tud magán viselni egy virológus, de több ugyanolyat is viselhet egyszere így egy adott védő hatás többszörös erővel fejti ki hatását. Különféle védőfelszerelések léteznek. A védőköpeny a más virológusok felkenési kísérleteit 82,3% eséllyel kivédi. A zsák megnöveli a virológus anyaggyűjtő kapacitását 10-el, így míg hordozza a zsákot több anyagot tud magánál tartani. A kesztyűt ágens visszadobásra lehet használni. Ha egy másik virológus egy ágenssel megpróbál felkenni egy másikat, akkor ha a célpont rendelkezik kesztyűvel akkor ki tudja választani, hogy visszadobja az ágenst vagy nem.

A virológusok találkozása, azaz azonos mezőre való lépésük több féle kimenettel végződhet. Elmehetnek egymás mellett, ilyenkor semmilyen kapcsolatba nem kerülnek. Ágenseket kenhetnek egymásra. Ezen túl, hogyha egy virológus le van bénulva és egy másik virológus találkozik vele ezen idő alatt akkor el tudja venni tőle anyagkészletét ha van rá kapacitása, a felszereléseit is el tudja venni, szintén ha van rá kapacitása.

Ha egy virológus megszerzi az összes genetikai kódot akkor a játék véget ér és ő lesz a győztes.
1. ### **Felhasználók**
A felhasználó egy virológust irányit a játék folyamán, aki szabadon tud mozogni a pályán. Lesz eszköz tára, amiben tarolni fogja a védő felszereléseit, ágenseit, anyagait.
1. ### **Korlátozások**
- A játékot nem lehet elmenteni.
- A játékot egyszerre egy felhasználó használhatja.
- Egy felhasználó egy virológust irányíthat.
- A nem felhasználó által irányított virológusokat a szoftver irányítja.
  1. ### **Feltételezések, kapcsolatok**
1. A tárgy honlapján szereplő feladat kiírás alapján írtuk meg a dokumentumot.

1. ## ***Követelmények***
   1. ### **Funkcionális követelmények**

|**Azonosító**|**Leírás**|**Ellenőrzés**|**Prioritás**|**Forrás**|**Use-case**|**Komment**|
| :- | :- | :- | :- | :- | :- | :- |
|R01|A játékosok virológusokat irányítanak egy térképen.|bemutatás|alapvető|Feladat|Játék vezérlése||
|R02|<p>A térkép tetszőleges mennyiségű és oldalszámú</p><p>sokszögből áll.</p>|bemutatás|alapvető|Feladat|Játék vezérlése||
|R04|<p>A térkép szimpla mezőkből, laborokból, raktárakból,</p><p>óvóhelyekből</p><p>áll.</p>|bemutatás|alapvető|Feladat|Játék vezérlése||
|R05|A virológusok különféle genetikai kódokat tanulnak meg.|bemutatás|alapvető|Feladat|Genetikai kód letapogatása||
|R06|A virológusok különféle védőfelszereléseket is gyűjtenek.|bemutatás|alapvető|Feladat|Védőfelszerelés felvétele||
|R07|A virológusok anyagokat gyűjtenek.|bemutatás|alapvető|Feladat|Anyag felvétele||
|R08|<p>Az anyagok raktár mezőkön találhatóak meg.</p><p></p><p></p><p></p><p></p>|kiértékelés|opcionális|Feladat|Anyag felvétele||
|R09|A védőfelszerelések óvóhely mezőkön találhatóak meg.|kiértékelés|opcionális|Feladat|Védőfelszerelés felvétele||
|R10|A genetikai kódok a labor mezőkön találhatóak meg.|kiértékelés|opcionális|Feladat|Genetikai kód letapogatása||
|R11|<p>Minden virológus ágenseket kenhetnek</p><p>magukra vagy egy másik virológusra, amennyiben</p><p>megtudják egymást érinteni egy mezőn.</p><p></p>|bemutatás|alapvető|Feladat|Ágens kenése, Játék vezérlése||
|R12|Egy ágens csak adott időtartamig érvényes.|kiértékelés|fontos|Feladat|Ágens kenése,* Játék vezérlése||
|R13|Az ágensekhez genetikai kód és anyag kell.|bemutatás|fontos|Feladat|Genetikai kód letapogatása||
|R14|<p>A virológusok anyagmennyisége, ha</p><p>eléri a maximális birtokolható limitet, nem</p><p>növelhető tovább, egészen addig, ameddig az anyagmennyiség újra a limit alá nem ér.</p>|bemutatás|alapvető|feladat|Anyag felvétele, Játék vezérlése||
|R15|<p>Két virológus azonos mezőn tudja egymást</p><p>megérinteni.</p>|bemutatás|alapvető|Csapat|Ágens kenése, Játék vezérlése||
|R16|Lebénulás alatt egy virológus cselekvőképtelen.|bemutatás|alapvető|Csapat|Ágens kenése||
|R17|Egyszerre maximum 3 darab felszerelés viselhető virológusonként|kiértékelés|fontos|Feladat|Védőfelszerelés felvétele||
|R18|A védőfelszerelés csak a viselőjére van hatással.|bemutatás|alapvető|Feladat|Védőfelszerelés felvétele||
|R19|A virológusok a játék ideje alatt szabadon mozoghatnak és kenhetnek.|bemutatás|opcionális|Csapat|Játék vezérlése||
|R20|<p>Ha egy virológus az összes genetikai kóddal</p><p>rendelkezik, a játék véget ér.</p>|kiértékelés|alapvető|Feladat|Genetikai kód letapogatása, Játék vezérlése||

1. ### **Erőforrásokkal kapcsolatos követelmények**

|**Azonosító**|**Leírás**|**Ellenőrzés**|**Prioritás**|**Forrás**|**Komment**|
| :- | :- | :- | :- | :- | :- |
|E01|Környezet: Grafikus|kiértékelés|alapvető|Csapat||
|E02|Nyelv: Java|kiértékelés|alapvető|Csapat||
|E03|Objektum-Orientált tervezés|kiértékelés|alapvető|Csapat||
|E04|Csapattervezés|kiértékelés|alapvető|Csapat||

1. ### **Átadással kapcsolatos követelmények**

|**Azonosító**|**Leírás**|**Ellenőrzés**|**Prioritás**|**Forrás**|**Komment**|
| :- | :- | :- | :- | :- | :- |
|A01|Oprendszer: Windows 10|kiértékelés|opcionális|Csapat||
|A02|Futtatható Grafikus UI|kiértékelés|alapvető|Csapat||
|A03|Folyamatos fejlesztés és bővítés|kiértékelés|fontos|Csapat||
|A04|Hibakezelés|kiértékelés|fontos|Csapat||

1. ### **Egyéb nem funkcionális követelmények**

|**Azonosító**|**Leírás**|**Ellenőrzés**|**Prioritás**|**Forrás**|**Komment**|
| :- | :- | :- | :- | :- | :- |
|NF01|Folyamatos tesztelés|kiértékelés|fontos|Csapat||
|NF02|Folyamatos fejlesztés|kiértékelés|fontos|Csapat||
|NF03|Futtatható Java program|kiértékelés|alapvető|Csapat||
|NF04|Egy, illetve több felhasználó|kiértékelés|fontos|Csapat||
|NF05|Számítógépes játék|kiértékelés|opcionális|Csapat||

1. ## ***Lényeges use-case-ek***
*[A 2.3.1-ben felsorolt követelmények közül az alapvető és fontos követelményekhez tartozó használati esetek megadása az alábbi táblázatos formában.]*
1. ### **Use-case leírások**

|**Use-case neve**|Genetikai kód letapogatása|
| :- | :- |
|**Rövid leírás**|A játékos letapogat egy genetikai kódot|
|**Aktorok**|Játékos|
|**Forgatókönyv**|1. Ha a virológus laboratóriumba jut, letapogathatja a laboratórium falára karcolt genetikai kódot.|


|**Use-case neve**|Virológus mozog|
| :- | :- |
|**Rövid leírás**|A játékos egy virológust irányít|
|**Aktorok**|Játékos|
|**Forgatókönyv**|**1.** A játékos egy virológussal lépked a játéktér mezőin.|


|**Use-case neve**|Ágens létrehozása|
| :- | :- |
|**Rövid leírás**|A játékos létrehoz egy ágenst|
|**Aktorok**|Játékos|
|**Forgatókönyv**|<p>**1.** A játékos a megfelelő genetikai kód ismeretében és a szükséges mennyiségű anyagok segítségével létrehozza az ágenst.</p><p>**2.** A játékos nem rendelkezik elegendő mennyiségű anyaggal, így az ágens létrehozása meghiúsul.</p>|


|**Use-case neve**|Anyag felvétele|
| :- | :- |
|**Rövid leírás**|A játékos felvesz egy anyagot|
|**Aktorok**|Játékos|
|**Forgatókönyv**|<p>**1.** A játékos egy raktárba érve felveszi az ott található anyagot.</p><p>**1.B** A játékos egy lebénult virológussal való találkozás során ellopja a nála található anyago(ka)t.</p><p>**2.** A játékos már rendelkezik a maximális számú anyagokkal, ezért már nem tud többet felvenni.</p>|


|**Use-case neve**|Ágens kenése|
| :- | :- |
|**Rövid leírás**|A játékos egy ágenst használ|
|**Aktorok**|Játékos|
|**Forgatókönyv**|<p>**1.** A játékos magára ken egy ágenst.</p><p>**2.** A játékos egy másik virológussal való találkozás során felkeni az ágenst a virológusra.</p>|


|**Use-case neve**|Védőfelszerelés felvétele|
| :- | :- |
|**Rövid leírás**|A játékos felvesz egy védőfelszerelést|
|**Aktorok**|Játékos|
|**Forgatókönyv**|<p>**1.** A játékos egy városba jutva felveszi az ott található védőfelszerelést.</p><p>**1.B** A játékos egy lebénult virológussal találkozva ellopja a nála található védőfelszerelés(eke)t.</p><p>**2.** A játékos már rendelkezik a maximális számú védőfelszereléssel, ezért a védőfelszerelés felvétele meghiúsul.</p>|


|**Use-case neve**|Játék vezérlése|
| :- | :- |
|**Rövid leírás**|A Vezérlő vezérli a játékot|
|**Aktorok**|Vezérlő|
|**Forgatókönyv**|<p>**1.** A vezérlő megalkotja a játékteret és elhelyezi a genetikai kódokat, ágenseket és felszereléseket.</p><p>**2.** A vezérlő irányítja a nem játékos által irányított virológusokat.</p><p>**3.** A vezérlő megvalósítja az időzítőt és kezeli a virológusok által magukra vagy más virológusokra kent ágensek hatását.</p>|

1. ### **Use-case diagram**
![](Aspose.Words.069bd4f2-5cd2-4eef-a2f2-24cd599d1d42.001.png)
1. ## ***Szótár***
anyag: aminosav és nukleotid, az ágensek előállításához szükséges. Egy virológus meghatározott mennyiségű anyagot tud birtokolni.

ágens: vírus vagy vakcina, amit a genetikai kód alapján lehet elkészíteni, megfelelő mennyiségű anyaggal. Ezt később a virológus fel tudja használni. Egy adott időtartamig érvényes.

érintés: Szükséges ahhoz, hogy egy virológus egy másik virológusra tudjon ágenst kenni. Akkor tudja a kenő virológus megérinteni a másikat, ha egy mezőn állnak.

genetikai kódok: különböző vírusok genetikai kódja alapján lehet egy vakcinát, vagy magát a vírust előállítani.

kesztyű: kesztyű használatával egy virológusra kent ágens visszakenhető a kenő virológusra.

labor: a laborok faláról tapogathatóak le a genetikai kódok. Egy laborban csak egy darab kód van, de ugyanaz a kód több laborban is lehet.

mező: a virológusok szabad területe; mozoghatnak, kenhetnek.

óvóhely: a védőfelszerelések az óvóhelyeken vehető fel. Egy óvóhelyen egy darab védőfelszerelés van, de egy védőfelszerelés több óvóhelyen is lehet.

raktár: a raktárban szedhetők össze az anyagok. Egy raktárban csak egy féle anyag található, de egy anyag több raktárban is lehet.

térkép: mezőkből, óvóhelyekből, raktárakból és laborokból áll.

védőfelszerelés: lehet védőköpeny, zsák, kesztyű. Egy virológusnál egyszerre maximum 3 védőfelszerelés lehet. Csak a viselőjére van hatással addig, amíg viseli.

védőköpeny: viseletekor 82,3%-ban távol tartja az ágenseket.

zsák: zsák birtoklásakor megnő az, hogy mennyi anyagot tarthat magánál egy virológus.

1. ## ***Projekt terv***
A projekt megvalósításában minden csapattag egyaránt és lehetőleg azonos mértékben részt vesz. A feladatok megoldásának megkönnyítése érdekében minden héten legalább egy meetinget tartunk, amelyen megbeszéljük a feladat követelményeivel felmerülő kérdéseket, majd felosztjuk egymás között a feladatokat. A megbeszélés után minden csapattag elvégzi a kiosztott feladatokat, majd beadás előtt közösen megnézzük a megoldást és megbeszéljük a hiányzó részeket, pontosítjuk a nehezen értelmezhető részeket. Minden heti feladatot megpróbálunk vasárnap estig elkészíteni, hogy a hétfő délutáni leadásra biztosan minden át legyen nézve, és a hibák javítva legyenek.

A dokumentumok és a programkód nyilvántartására a „git” verziókezelőt használjuk, amely lehetővé teszi a projektfájljaink együttes szerkesztését és a változtatások egyszerű nyilvántartását. 

A programkód megírására és futtatására minden csapattag a saját preferenciája alapján választ fejlesztőkörnyezetet, azonban minden beadás előtt ellenőrizzük. Hogy a leadni kívánt szoftver megfelelően fut-e a tárgyfelelősök által meghatározott paraméterekkel a virtuális gépen.
1. ## ***Napló***

|**Kezdet**|**Időtartam**|**Résztvevők**|**Leírás**|
| :- | :- | :- | :- |
|2022.02.24. 20:00|1,5 óra|<p>Berényi</p><p>Zólomy</p><p>Li</p><p>Wang</p><p>György</p>|<p>Értekezlet.</p><p>Döntés: A csapattagok közösen definiálják a use-caseket és elkészítik a use-case diagramot.</p>|
|2022.02.25. 17:30|1,5 óra|Berényi|Tevékenység: Berényi megírja a projekt bevezetését, általános áttekintését és a projekt tervet, majd elkészíti a use-case leírásokat.|
|<p>2022.02.26.</p><p>18:00</p>|2 óra|Zólomy|Tevékenység: Zólomy megírja funkcionális és nem funkcionális követelményeket.|
|<p>2022.02.26.</p><p>22:30</p>|2 óra|Wang|Tevékenység: Wang megírja a szótárt.|
|<p>2022.02.26</p><p>22:30</p>|2 óra|Li |Tevékenység: Li megírja a funkciókat.|
|2022.02.27. 15:00|1,5 óra|György|Tevekénység: György megírja a definíciók, rövidítések, hivatkozás, összefoglalás, felhasználok, korlátozások, feltételezések, kapcsolatok részeket.|

9

2022-02-27
